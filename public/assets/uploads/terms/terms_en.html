<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>Terms & Conditions</title>
  <style>
    html {
      line-height: 1.5;
      font-family: Georgia, serif;
      font-size: 20px;
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      word-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 1em;
      }
    }
    @media print {
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, 'Lucida Console', Consolas, monospace;
      font-size: 85%;
      margin: 0;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    span.underline{text-decoration: underline;}
    div.column{display: inline-block; vertical-align: top; width: 50%;}
    div.hanging-indent{margin-left: 1.5em; text-indent: -1.5em;}
    ul.task-list{list-style: none;}
    .display.math{display: block; text-align: center; margin: 0.5rem auto;}
  </style>
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
</head>
<body>
<p><strong>KULLANICI SÖZLEŞMESİ</strong></p>
<p><strong>1. Sözleşmenin Tarafları</strong></p>
<p>İşbu Kullanıcı Sözleşmesi (Bundan böyle “Sözleşme” olarak anılacaktır.)KKTC Şirketler Mukayyitliğinde MŞ 23277 No’su altında tescilli yasal hükmi şahsiyete haiz BAKÜ CONSTRUCTİON&amp;TRANSPORTATION LTD (Bundan böyle işbu sözleşmede Ng Scooter olarak anılacaktır) ile hizmetlerden faydalanmak amacıyla uygulamayı indiren kullanıcı arasında Kullanıcı tarafından Ng Scooter uygulaması üzerinden sunulan Scooter araçları (Buradan sonra birlikte “Taşıt” olarak anılacaktır) ile paylaşım modeli kapsamında cihazların kiralama hizmetlerine (Buradan sonra “Hizmet” olarak anılacaktır) ilişkin koşulları ve uygulamanın kullanılmasına ilişkin kuralları düzenlemek amacıyla akdedilmiştir. İşbu Sözleşme dâhilinde Ng Scooter ve Kullanıcı, ayrı olarak “Taraf” ve birlikte “Taraflar” olarak anılacaktır.</p>
<p><strong>2. Sözleşmenin Konusu ve Kapsamı</strong></p>
<p>İşbu Sözleşme’nin, Ng Scooter mobil uygulamasını cep telefonuna indiren ve/veya herhangi bir kişi (“Kullanıcı”) tarafından, mobil uygulamaya başlamadan önce dikkatlice okunması gerekmektedir. İşbu Sözleşme’ de düzenlenen koşulların Kullanıcı tarafından kabul edilmemesi halinde, Hizmetlere erişemez ve Hizmetleri kullanamazsınız. Kullanıcı tarafından uygulama üzerinden Hizmetlere erişim ve/veya kullanıma başlanması halinde, Kullanıcı ve Ng Scooter arasında akdi bir ilişki oluşturan işbu Sözleşmedeki tüm şart ve koşulların kabul edilmiş ve onaylanmış olduğu varsayılır.</p>
<p><strong>3. Tanımlar</strong></p>
<p>İşbu Sözleşmede aşağıdaki tanımlar geçerlidir:</p>
<p>3.1 Ng Scooter: İşbu Sözleşmede belirtilen koşullara uyulması şartı ile önceden arzı yapılan ve kullanıma sunulan elektrikli scooter araçları ifade eder. En fazla 25Km hız yapabilen elektrikli araçtır.</p>
<p>3.2 Ücret: Saatlik kullanım/kiralama karşılığında, Kullanıcının rezervasyon ve/veya kullanım süresine göre belirlenen, diğer ücretler (hasar ücreti, cezalar vb.) hariç Kullanıcının ödeyeceği ücreti ifade eder.</p>
<p>3.3 Hizmetler: Ng Scooter tarafından sunulan hizmetler şunları kapsamaktadır; (i) Ng Scooter mobil uygulaması, (ii) Ng- Scooter tarafından Kullanıcıya kiralama ve/veya rezervasyon aracılığı ile kullanımına sunulan Scooterlar (e-skuterler) (iii) Kullanıcıya sürüş öncesi, süresince ve sonrasında destek sağlanması</p>
<p>3.4 Kurallar: Kullanıcının Hizmetleri kullanımına ilişkin işbu Sözleşmede yer alan veya Ng Scooter’in mobil uygulamasının kuralları içerir.</p>
<p>3.5 Kullanıcı, Ng Scooter tarafından sunulan Hizmetlerden yararlanmak için Ng Scooter mobil uygulamasını kullanmak isteyen son kullanıcıyı ifade eder.</p>
<p><strong>4. Tarafların Hak ve Yükümlülükleri</strong></p>
<p>4.1. Kullanıcı, üyelik esnasında verdiği tüm bilgilerin daima ve her bakımdan doğru, eksiksiz, gerçeğe uygun ve güncel olduğunu ve kendisinin mümeyyiz ve reşit olduğunu beyan, kabul ve taahhüt eder. Bu bilgilerin kapsamı Ng- Scooter tarafından belirlenir ve gerektiği halde değiştirilebilir, kapsamı genişletilebilir, daraltılabilir; herhangi bir risk oluşması ve/veya beyan edilen bilgilerin doğruluğu hakkında şüpheye düşmesi halinde üyeliği durdurabilir, engelleyebilir ya da geçici olarak askıya alabilir. İşbu Sözleşme, Taraflar arasında yapılan önceki sözleşmeleri ve anlaşmaları geçersiz kılar ve yerine geçer.</p>
<p>4.2. Ng- Scooter tarafından, tamamen Ng- Scooterin takdirine bağlı olarak, zaman zaman uygulamada yayımlanabilecek işbu sözleşmeye ek güncelleştirmeler bu Sözleşmeye dâhildir ve ayrılmaz bir parçası olarak değerlendirilecektir. Ng Scooter Sözleşmede herhangi bir değişiklik yapılması halinde güncel şartları aynı alanda yayınlayacaktır ve Kullanıcılara uygulama üzerinden bildirimde bulunacaktır. Yenilenmiş güncel sözleşme, Ng- Scooter veri tabanında yayınlandığı andan itibaren geçerli ve yürürlükte olacak ve mevcut veya yeni tüm Kullanıcılar güncellenen Sözleşmedeki şart ve koşullara tabi olacaktır. Bu tür bir uygulama içi bildirimden sonra Hizmetlere erişime veya Hizmetlerin kullanımına devam etmeniz, değiştirilmiş hükümlere bağlı kalmayı kabul ettiğiniz anlamına gelir.</p>
<p>4.3. Ng- Scooter herhangi bir zaman makul gerekçeler ileri sürerek ve önceden kullanıcıya e-mail ve/veya cep telefonu vasıtası ile bildirimde bulunmak kaydı ile işbu Sözleşmeyi ve Hizmetleri derhal sonlandırabilir ya da Hizmetlere erişiminizi engelleyebilir.</p>
<p>4.4. Ng- Scooter uygulaması, Kullanıcıların uygulama üzerinden ulaşım araçlarının paylaşımlı bir model ile kiralanmasını sağlayan bir teknoloji platformu olup, Ng- Scooter bu hizmetleri, sadece mobil uygulama üzerinden, gerçek kişi kullanıcıların yakınlarında bulunan belirli scooter araçlarını görmelerini ve belirli kurallar çerçevesinde kiralamalarına imkân sağlamak suretiyle sunmaktadır. Sürüş başında veya sonunda hesaplanan toplam ücret ise ve/veya 39/2002 sayılı yasa ve/veya Bankacılık Düzenleme ve Denetleme Kurulu ile KKTC Merkez bankası arasındaki ikili anlaşmaya uygun olan lisanslı kuruluşlar tarafından ve aracılığı ile tahsil edilmektedir. Ng- Scooter güvenlik, doğrulama ve benzeri sebepler ile sürüş başlamadan önce belirlenen ve Kullanıcıya uygulamadaki ekran üzerinde görebileceği şekilde kendisine bildirilen tutarlar için tahsilat/blokaj işlemi gerçekleştirebilecektir.</p>
<p>4.5.Kullanıcı’nın, Hizmetler’den yararlanmak için etkin bir kullanıcı hizmet hesabına (“Hesap”) kaydolması ve kullanması gerekmektedir. Kullanıcının Hesap’a sahip olmak ve Hizmetler’den yararlanması için KKTC Motorlu Araçlar ve Yol Trafik(değişiklik)Tüzüğü tahtında Scooter için en az 18 yaşını doldurmuş olması gereklidir.</p>
<p>Ng- Scooter reşit olmayan kişiler hakkında ebeveynleri ve resmi makamlar nezdinde işlem yürütmeye, iletişim kurmaya yetkilidir. Ng- Scooter’ın Kullanıcının ve kamunun güvenliği adına makul şüphe oluşması halinde, Kullanıcının Hizmetlere erişimi ve Hizmetleri kullanabilmesi için kimlik doğrulaması talep edebilir. Kullanıcının, kimlik kanıtı göstermeyi reddetmesi durumunda Hizmetlere erişimi ve Hizmetleri kullanımı engellenebilir.</p>
<p>4.6. Kullanıcının, Hesabı oluştururken Ng- Scooter uygulamasına kendi cep telefonu numarasını girmesi, ardından telefonuna yönlendirilen doğrulama SMS’i üzerinden telefon numarasını doğrulaması gerekmektedir. Kullanıcının uygulamada sunulan hizmetlerden faydalanabilmesi için ise en az bir adet geçerli ödeme şeklinin “Madde 4.4 belirtiliği gibi” (kredi kartı, banka hesap kartı veya kabul edilmiş bir diğer ödeme şeklinin) yanı sıra, ad-soyad, cep telefonu numarası ve yaş gibi bazı kişisel bilgiler vermesi talep edilebilir. Kullanıcı, hesabında doğru, tam ve güncel bilgileri vereceğini kabul ve taahhüt eder. Kabul edilmeyen veya geçerlilik tarihi dolmuş ödeme aracı gibi doğru, tam ve güncel olmayan bilgiler sağlanması halinde, Kullanıcının Hizmetler’e erişimi ve Hizmetler’i kullanımı engellenebilir, dolandırıcılık şüphesi dahilinde hakkında yasal yollara başvurularak Ng- Scooteri uğratmış olduğu zarar talep edilebilir.</p>
<p>4.7. Hizmetleri kullanmak için gerekli olan veri ağı erişimini sağlamaktan Kullanıcı sorumludur. Kullanıcının, kablosuz internet erişimi olan bir cihazdan Hizmetlere erişmesi durumunda veya Hizmetleri kullanması halinde mobil ağ verileri kullanılabilir. Mobil ağ verilerinin kullanılması halinde Hizmetlerin ve mobil uygulamanın erişimi ve kullanımı için gerekli olan uygun yazılım ve cihazlarla güncellemeleri sağlamak ve güncel tutmak Kullanıcının sorumluluğundadır. Ng- Scooter Hizmetlerin sunulmasını sağlayan mobil uygulamanın veya herhangi bir kısmının belirli bir yazılım ve cihazla çalışacağını garanti etmez. Hizmetlerde, internet ve elektronik iletişim kullanımına bağlı olarak arızalar ve/veya gecikmeler meydana gelebilir.</p>
<p>4.8. Kullanıcı, burada belirlenen tüm şart ve koşullardan tek başına sorumludur. Kullanıcının bulunduğu bölgedeki bir Taşıtı Ng- Scooter uygulamasında yer alan Hesabınız üzerinden etkinleştirdiğinde, bu Taşıt yalnızca Hesap sahibi Kullanıcı tarafından kullanılmalıdır. Taşıtın Hesap sahibi Kullanıcı dışındaki bir kişi tarafından kullanıldığının tespiti halinde Hesap Ng- Scooter tarafından kapatılacak ve ayrıca para cezası verilebilecektir.</p>
<p>4.9. Kullanıcı, Taşıt kullanmak için gerekli yetkinliğe sahip olduğunu ve Taşıtı kullanırken kendisine ve/veya kamuya zarar verebilecek bir engelinin olmadığını kabul etmektedir. Kullanıcı, Taşıtın kullanımına aşina olduğunu ve Taşıtı kullanmak için fiziksel olarak yeterli olduğunu kabul ve taahhüt eder. Kullanıcı, Taşıtı kullanmayı kabul ederek kişisel yaralanma, üçüncü şahıslarda meydana gelecek bedensel zararlar ve/veya mala zarar verilmesinden doğabilecek tüm sorumluluk ve riskleri kabul eder. Sınırlama olmaksızın yağmur, sis, kar, dolu, buzlanma, sıcaklık değişimi veya şimşek düşmesi gibi olumsuz hava koşullarının bir Taşıtın çalıştırılması ve/veya kullanılmasını tehlikeli hale getirip getirmediğini belirlemekten Kullanıcı sorumludur. Kullanıcının sürüş esnasında sürüş alışkanlığını ve fren mesafesini hava durumu, görüş mesafesi, çevresel faktörler (yokuş, engebeli zemin, vb.) ve trafik koşulları gibi dış etmenlere göre ayarlaması gerekmektedir. Kullanıcı; bu gibi faktör ve etmenler hakkında ortalama bir insandan beklenebilecek yeterli önlemleri almamak ve/veya gereken dikkati göstermemek ve/veya öngörülebilir herhangi bir zarar tehlikesinin gerçekleşmesini önlemek için gerekli davranışlarda bulunmamak suretiyle Taşıtın kontrolden çıkması, Taşıtın özelliklerinin azalması/etkisizleşmesi ve/veya fren mekanizmasının kullanıcının kusur ve/veya ihmali sonucu yeterli etkiyi sağlamaması hallerinde sorumluluğun yalnızca kendisinde olduğunu kabul eder. Fizik kuralları gereği ivmelenmenin beklenir olduğu ve/veya (aşırı hız, yokuş, engebeli yol, kaygan zemin, fazla ağırlık gibi) olumsuz dış etmenlerin frenin etkinliğine etki ettiği hallerde Taşıtın hızına yeterli düzeyde veya hiç etki etmeyebileceğini kabul eder.</p>
<p>4.10. KULLANICI Hizmetleri kullanırken bisiklet yolunda sürülmeli bisiklet yolu olmayan yerlerde araç yolunda soldan sürmelidir. Kaldırımlarda sürüş yapmak, yolcu taşımak, başka bir araca bağlanarak taşıtı kullanmak yasaktır. Bununla sınırlı olmamak üzere taşıtların kullanımını ilgilendiren yürürlükteki tüm yasal düzenlemelere ve Ng- Scooter için kanunlar ve uygulamada belirlenen tüm kurallara uymaktan bizzat sorumlu olduğunu kabul eder ve Kiralamayı sadece yasal sınırlar çerçevesinde kullanacağını taahhüt eder.<strong> </strong>Kullanıcı, Hizmetleri kullanırken üçüncü şahısları rahatsız edecek veya zarar verecek hareketlerden kaçınmakla ve mal zararına sebebiyet verecek şekilde davranmamakla bizzat yükümlüdür. Kullanıcı, Hizmetleri kullanırken herkese nezaket ve saygı göstermeyi kabul, beyan ve taahhüt eder.</p>
<p>4.11. Kullanıcı, Taşıtların kiralama ve/veya rezervasyon için günün 24 saati, haftanın 7 günü ve yılın 365 günü boyunca hazır bulunmadığını kabul eder ve bilir. Toplam taşıt sayısı sınırlıdır ve taşıt uygunluğu asla garanti edilmez. Ng- Scooter herhangi bir zamanda rezervasyon süresini sınırlandırma hakkına sahiptir. Ng- Scooter’ın rezervasyon süresini sınırlandırması durumunda, uygulama içerisinde rezervasyon işlemi öncesinde Kullanıcıya bilgilendirme yapılacaktır. Ng- Scooter herhangi bir sebep göstermeksizin ve herhangi bir anda Kullanıcı tarafından gerçekleştirilen rezervasyonu iptal etme hakkını saklı tutmaktadır. Rezervasyonun Ng- Scooter tarafından operasyonel nedenlerle iptal edilmesi halinde Kullanıcı’ ya herhangi bir hizmet bedeli yansıtılmayacaktır. Rezervasyonun Ng- Scooter tarafından belirlenmiş olan “rezervasyon süresi limit aşımı nedeniyle iptal edilmesi halinde ise Kullanıcıdan o ana kadar işlemiş olan rezervasyon bedeli tahsil edilecektir. Rezervasyonun uygulama içerisinden Kullanıcı tarafından iptal edilmesi ihtimalinde Kullanıcı, iptal anına kadar doğmuş olan rezervasyon ücretinin kredi kartından tahsil edilmesine onay vermiştir.</p>
<p>4.12. Kullanıcı, Taşıtı yalnızca uygulama üzerinde kullanıma uygun ve aktif görünen (Uygulama içerisinde çizili alanla/sınırlar içerisinde) alanlarda kullanabileceğini, diğer bölgelerin kullanıma kapalı olduğunu, yolculuk esnasında uygulamada yer alan işaretli alanların ise park yapılamaz alan olduğunu kabul eder. Kullanıcı, işbu maddede düzenlenen kuralı ihlal eden bir davranışta bulunması halinde Ng- Scooter Sözleşmede düzenlenen cezai şart bedelini ve/veya Taşıtın kullanıma uygun olmayan alandan toplanması sebebiyle ortaya çıkacak ek operasyon maliyetini ödemeyi kabul, beyan ve taahhüt eder.</p>
<p>4.13. Kullanıcı, Taşıtın kullanımı ve çalışmasına ilişkin kuralları takip etmek zorundadır. Kullanıcı, ilgili mevzuat uyarınca, Taşıtın hususiyetini göz önünde bulundurarak, güvenli bir sürüş için gerekli ekipmanları kullanmak tamamen Kullanıcının sorumluluğundadır.</p>
<p>4.14. Kullanıcı, Hizmetlerin kullanımı sırasında gerçekleşebileceğinin bilinebilir öngörülebilir ya da öngörülemeyecek olması fark etmeksizin tüm hatalı veya kurallara aykırı kullanım sonucunda meydana gelebilecek sonuçları, yaralanma veya ölümle sonuçlanabilecek kazaları, ileri sürülebilecek iddiaları, talepleri, zararları, kayıpları, bunlara ilişkin her türlü hukuki ve cezai sorumluluğu, masraf ve yargılama giderlerini, avukatlık ücretlerini kabul etmiştir. Sözleşme kurallarına aykırı olarak reşit olmayan kişinin Ng- Scooter’ın sunduğu Hizmetlerden yararlanması ve/veya Ng- Scooter’ı zarara uğratması halinde reşit olmayan kişinin cezai sorumluluğuna başvurulabileceği gibi, ebeveyn ve/veya vasisine her türlü masraf, zarar, gider rücu edilebilir.</p>
<p>4.15. Ng- Scooter tarafından Kullanıcıya sunulan hizmetlere konu Taşıtlar, çalışabilmesi için pilinin dönemsel olarak şarj edilmesi gereken elektrikli taşıtlardır. Kullanıcı, Taşıtın bir elektrikli taşıt olduğunu ve bununla ilgili tüm sınırlama ve gerekliliklerin ışığında Taşıtı güvenli ve ihtiyatlı bir şekilde kullanmayı kabul eder.</p>
<p>4.16. Taşıtın şarj miktarı kullanıma bağlı olarak düşecektir (hem yola hem zamana bağlı olarak), ve Taşıtın şarj gücü azaldıkça, Taşıtın hız ve diğer opsiyonel özellikleri de azalabilir (ya da bütünüyle sona erebilir).</p>
<p>4.17. Kullanıcının kiraladığı Taşıtın şarj gücü seviyesi, Taşıtın kiralama ya da çalıştırma işlemini başlatması sırasında garanti edilmez ve her kiralama sırasında değişebilir. Söz konusu şarj seviyesi limitleri cihaz ve Taşıt modeline bağlı olarak değişkenlik gösterebilir. Rezerve edilen Taşıtın kullanım esnasındaki şarj gücü ile rezervasyon talimatı esnasındaki şarj gücü arasında farklılık olabilir.</p>
<p>4.18. Taşıt kullanımı sırasında şarj gücü kaybı oranı diğer faktörlere bağlı olarak değişkenlik gösterebilir. Aynı şekilde Kullanıcının Taşıtı elektriğe bağlı olan hareket kabiliyetini kaybetmeden önce kullanabileceği mesafe ve/veya zaman Ng- Scooter tarafından garanti edilmemektedir.</p>
<p>4.19 Taşıtın kiralama sırasında şarj seviyesinin azalması durumunda, uygulama üzerinden Kullanıcı bildirim gönderilerek. Bu uyarıya uyulmaması takdirinde Taşıtın şarjının tamamen tükenmesi gerçekleşir ve Kullanıcı Taşıtı en kısa sürede park etmelidir. Kullanıcının Hesap’ının kullanımda olduğu cihazın yolculuk esnasında şarjının bitmesi halinde, Kullanıcının 10 (on) dakika içerisinde başka bir cihazdan kendi aktif Hesap’ına giriş yaparak sürüşü sonlandırması gerekir. Aksi takdirde Kullanıcıya Ng- Scooter tarafından ulaşılamayacağı için Kullanıcı hakkında çalıntıya ilişkin prosedürler ve yaptırımlar uygulanabilir.</p>
<p>4.20. Kullanıcı herhangi bir kazayı, çarpışmayı, hasarı, bireysel yaralanmayı, çalınan ya da kaybolan Taşıtı Ng- Scooter derhal bildirmekle yükümlüdür. Eğer kaza bireysel yaralanmaya, özel veya kamu malına zarara ya da Taşıtın çalınmasına sebep olmuşsa Kullanıcı durumu aynı zamanda en kısa süre içerisinde yetkili mercilere de bildirmekle yükümlüdür. Kullanıcı, çalınan Taşıt ile ilgili meydana gelen kullanım hatası, hasar ve kayıplar, iddia ve talepler, maliyet ve harcamalar, cezalar, avukatlık ücretleri ve yargılama giderleri dâhil ancak bunlarla sınırlı olmaksızın her türlü hukuki ve cezai sorumluluğun kendisine ait olduğunu kabul eder.</p>
<p>4.21. Kullanıcı, Taşıtı teslim aldığı gibi bırakmakla yükümlüdür. Kullanıcı olağan aşınma ve yıpranmadan sorumlu değildir.</p>
<p>4.22. Kullanıcı, güvenli bir yolculuk için trafik kurallarının yanında ayrıca aşağıdaki kurallara uyacağını kabul eder:</p>
<p>a. Yolculuk sırasında, herhangi bir el çantası, sırt çantası ya da başka bir eşya taşımak Taşıtın işleyiş güvenliğine ve sürüş güvenliğine zarar verebilir ya da Taşıtın dengesini bozabilir. Kullanıcının böyle bir eşya taşıması durumunda, bu eşyanın vücudunuza tam bir şekilde oturması, Taşıtın kullanımı için gerekli yeterliliklerinizi engellemeyecek şekilde taşınması Kullanıcının yükümlülüğüdür.</p>
<p>b. Taşıtın gidonuna ağır çantalar ya da bunun gibi ağır eşyalar yerleştirilmemelidir.</p>
<p>c. Kullanıcı, Taşıtı kullanırken cep telefonu, tablet, taşınabilir müzik oynatıcısı ya da dikkat dağıtabilecek ya da çevresel etmenlere karşı duyarlılığını azaltabilecek herhangi bir cihaz kullanmamalıdır.</p>
<p>d. Kullanıcı, hiçbir koşul altında alkol, ilaç, uyuşturucu veya güvenli yolculuk yeterliliklerinin önüne geçebilecek herhangi bir madde etkisi altındayken Taşıt kullanmayacaktır.</p>
<p>e. Taşıtta herhangi bir ikinci kişi veya çocuk taşınması kesinlikle yasaktır.</p>
<p>f. Scooter, yolculuk bitiminde mutlaka kilitlenmeli ve güvenli bir yere park edilerek sürüş sonlandırılmalıdır. Aksi takdirde, yolculuk devam edecek ve yolculuk ücreti Kullanıcıdan tahsil edilmeye devam edecektir. Sürüşün sonlanmaması sebebiyle oluşabilecek kamu düzeni bozucu durum, güvenlik açığı ve bunlara bağlı olarak Ng- Scooter’ın uğrayabileceği zarar, Kullanıcı tarafından karşılanacaktır. Kullanıcının, kilit mekanizması ile ilgili bir sorun yaşaması halinde doğrudan Ng- Scooter ile iletişime geçilmelidir. Ng- Scooter kendisinden kaynaklı bir problem oluşması halinde sorunun çözümünü sağlayacak ve Kullanıcıdan bu süreç içerisinde bir ücret tahsil edilmeyecektir. Yalnızca Ng- Scooter tarafından sağlanan kilitleme ve park haline geçme mekanizmaları kullanılmalıdır. Kullanıcının, güvenliğe ilişkin acil bir endişe benzeri bir durum olmaksızın anılan yöntem dışında herhangi bir şekilde ya da farklı bir kilitle Taşıtı kilitlemesi/park etmesi, Taşıtın kilitlenmemiş/park etmemiş olması ile aynı nitelikte olup, Kullanıcı bu ihlalinden kaynaklanan tüm zararı tazmin edecektir.</p>
<p>g. Taşıt mutlaka kullanım alanı içerisinde uygun bir yere, kamu düzenini, yaya ve araç trafiğini ve ENGELLİ YOLLARI İLE İŞARETLERİNİ hiçbir surette engellemeyecek şekilde, denge ayaklığı açılmış biçimde kilitlenerek park edilmelidir.</p>
<p>h. Taşıt onaylanmamış bir özel mülke, umuma kapalı bir bölgeye, kilitli bir alana veya bunlar dışındaki herhangi bir özel alana park edilemez. Ayrıca Taşıt, devrilme tehlikesi barındıran yoğun trafikli bir bölgeye ve/veya garaj giriş/çıkış yoluna da park edilmemelidir. Kullanıcının, Taşıtı belirlenen kurallara aykırı olarak onaylanmamış bir özel mülke, kilitli bir alana veya bunlar dışındaki herhangi bir özel alana, Taşıt açısından güvenlik veya fiziksel hasar riski oluşturan alana park etmesi halinde Kullanıcı, Sözleşmede düzenlenen cezai şart bedelini ve/veya Taşıtın kullanıma uygun olmayan alandan toplanması sebebiyle ortaya çıkacak ek operasyon maliyeti ile Sözleşme dışı üçüncü kişiler ödenmek durumunda kalınacak ceza ve tazminat tutarlarını Ng- Scooter ya ödeyecektir.</p>
<p>i. Kullanıcı, Taşıtı yarış, dağ sürüşü, akrobasi veya bunun gibi özel sürüşler için kullanmamayı kabul eder. Kullanıcı, Taşıtı toprak yol, su kaplı alan (normal sürüşü engelleyecek şekilde) veya yasaklanmış, yasadışı, başkalarını rahatsız edici herhangi bir bölge içinde kullanmayacağını kabul eder. Kullanıcı, Taşıtı bir ödül ya da farklı kişilere kiralama amacı, herhangi bir yasa, kural ya da düzenlemeyi ihlal amaçlı kullanmayacağını kabul eder.</p>
<p>j. Kullanıcı, Taşıtı tek başına kullanacak olup katiyen başka bir yolcu ile sürüş gerçekleştirmeyecektir. Taşıtlar, tek başına kullanılmak üzere tasarlanmış olup Kullanıcının bir başka kişiyle sürüş yapması halinde yaşanacak kaza, arıza vs. gibi olumsuzluklardan Ng- Scooter katiyen sorumlu olmayacaktır.</p>
<p><strong>5. Ücretler ve Ödeme</strong></p>
<p>5.1. Ücretler; kullanım esnasında Kullanıcının bulunduğu şehir, konum, kullanacağı Taşıt modeli ve/veya zamana bağlı olarak değişiklik gösterebilecek olup bu şekilde belirlenmiş olan ücret kullanmaya başlamadan önce mobil uygulama içerisinde Kullanıcının bilgisine sunulacaktır. Kullanıcı, Taşıtı her bir sürüş başına ücretler ya da mobil uygulamada açıklanan fiyatlar çerçevesinde kullanabilir. Her durumda, ücretler ve diğer harcamalar yürürlükteki vergilere ve diğer yerel ücretlendirmelere tabi olup tüm tutar Ng- Scooter tarafından tahsil edilecektir. Kullanıcı, sürüşlere ve rezervasyonlara ilişkin ücretleri, Kullanıcı tarafından Sözleşmenin ve/veya yasaların ihlal edilmesinden kaynaklanan zarar, tamirat bedeli, ciro kaybı, operasyon giderleri ve Sözleşmenin “Cezalar” başlıklı 18. Maddesinde düzenlenen cezai şart bedellerinin, Ng- Scooter tarafından ilgili aykırılığın tespiti halinde tahsil edilebileceğinin bilincinde olup hizmetleri kullanmaya başladığı an bu hususa onay verdiği kabul edilmektedir.</p>
<p>5.2. <strong>Promosyon Kodları:</strong> Anlaşmalı turistik bölgelerde bu Promosyon Kodları, ödeme/kiralama yerine kullanılmaktadır. Ng- Scooter, kendi takdirine bağlı olarak, hizmetlerle alakalı diğer özellikler veya ayrıcalıkların yerine geçebilecek ve Ng- Scooter ın her biri için ayrı ayrı belirleyeceği ek hükümlere tabi olan promosyon kodları (“Promosyon Kodları”) oluşturulabilir. Promosyon Kodları tek kullanımlık ve yalnızca Mobil Uygulama üzerinden kullanılabilir. Promosyon Kodları; (i) planlanan amaçlarla yasalara uygun kullanılmalıdır, (ii) Ng- Scooter tarafından açıkça belirtilmedikçe kopyalanamaz, satılamaz, herhangi bir şekilde devredilemez, kamuya açık hale getirilemez, (iii) Ng- Scooter tarafından Ng- Scooterın herhangi bir yükümlülüğü olmaksızın herhangi bir zamanda makul bir nedenle ve önceden bilgi vermek kaydı şartı ile geçersiz kılınabilir, (iv) Ng- Scooterın her bir Promosyon Kodu için öne sürdüğü belirli şartlara uygun olarak kullanılabilir, (v) nakit yerine geçmez, (vi) kullanımınızdan önce süresi dolabilir, (vii) Ng- Scooter Promosyon Kodlarını tüm Kullanıcılara yönelik teklif ya da spesifik Kullanıcılara/Kullanıcıya yönelik bireysel teklif halinde uygulayabilir. Ng- Scooter Promosyon Kodlarını güncelleme ya da iptal etme hakkını saklı tutar. Promosyon Kodları, yalnızca bir Kullanıcı ve hesap ile sınırlıdır ve başka tekliflerle birleştirilemez.</p>
<p>5.3. Azami kiralama süresi 24 saattir. Kullanıcı, Taşıtı daha sonra tekrar kiralayabilir. Kullanıcı, kilit barındıran modellerde Taşıtın kilitlenmesi sürecinde oluşabilecek zaman kaynaklı gecikmelerin bilincindedir. Yolculuk başlamadan veya sonlandırıldığı anda, kiralama ücretleri Kullanıcıdan tahsil edilecektir. 24 saat içinde iade edilmeyen (kilitlenmiş ve sürüş tamamlanmış şekilde –kilit içermeyen Taşıtlar için kilitleme yükümlülüğü bulunmamaktadır-) Taşıtlar, kayıp ya da çalıntı olarak değerlendirilecek olup, bu davranışa ilişkin ceza bedeli aşağıda belirlenmiştir.</p>
<p>5.4 Hizmetleri kullanmak için kaydolan Kullanıcı mutlaka son kullanım tarihiyle birlikte geçerli (Promosyon Kodları hariç durumlar madde 5.2’de anlatıldığı gibi.) kredi kartı ya da ön ödemeli kartı olmalıdır.</p>
<p>5.5. Eğer Kullanıcı kredi kartından, banka kartından ya da ön ödemeli kartından tahsil edilmiş bir ücrete itiraz edecekse, o ayın bitimine kadarki 5 gün içinde, bu durumu Ng- Scootera yazılı olarak bildirmeli ve sürüş tarihi ve söz konusu sürüşün yaklaşık başlangıç ve bitiş zamanları gibi ilgili tüm bilgileri Ng- Scootera sağlamalıdır. Kullanıcı, kart bilgileriyle ilgili tüm değişiklikleri derhal Ng- Scootera bildirmeyi kabul eder. Ng- Scooter kendisinden kaynaklanmayan kart hırsızlıkları konusunda sorumluluk kabul etmemektedir.</p>
<p><strong>6. MÜLKİYET</strong></p>
<p>6.1 Kullanıcı, Taşıtın, Ng- Scooter uygulamasının ve burada belirtilen herhangi bir Ng- Scooter ekipmanının, her zaman, Ng- Scooter’nın özel mülkiyetinde olduğunu kabul eder. Taşıtı, Taşıtın herhangi bir parçasını ya da Ng- Scooterın herhangi bir ekipmanını sökmemeli, üzerine yazı yazmamalı veya yazıları değiştirmemeli, tamir etmemeli ya da tahrip etmemelidir. Taşıt üzerindeki etiketlerin üzeri çizilmemeli, soyulmamalı, değiştirilmemeli ya da sökülmemelidir. Hizmetleri kullanımınız size Ng- Scooter’nın ticari unvanını, markalarını, logolarını, ürün ve hizmet adlarını Ng- Scooter önceden yazılı izni olmaksızın reklam, tanıtım veya referans amaçlı olarak kullanma hakkı tanımaz. Hırsızlık ve/veya zarar durumunda Kullanıcıdan tahsil edilen zararlar karşılığında Taşıtın ve/veya zarara konu parçasının mülkiyetinin Kullanıcıya/Şüpheliye geçmesi söz konusu değildir.</p>
<p>6.2 Aşağıdakiler kesinlikle yasaktır:</p>
<p>(i) Hizmetlerin veya Taşıtların herhangi bir bölümünden telif hakkını, ticari markayı veya diğer müseccel bildirileri kaldırma;</p>
<p>(ii) Ng- Scooter tarafından açıkça belirtilmediği müddetçe Hizmetlere bağlı yeniden üretim, değiştirme veya türev ürün hazırlama, dağıtma, lisans verme, kiralama, satma, yeniden satma, devretme, kamuya açma, kamuya sağlama, iblağ etme, yayınlama veya diğer şekillerde Hizmetleri kötüye kullanma;</p>
<p>(iii) Yürürlükteki yasaların izin verdiği ölçü dışında Hizmetleri kaynak koda dönüştürme, ters mühendislik yapma veya parçalara ayırma;</p>
<p>(iv) Hizmetlerin herhangi bir parçasını eşleştirme veya çerçeveleme;</p>
<p>(v) Kazma, endeksleme, araştırma veya diğer bir şekilde veri madenciliği işlemi amacıyla veya Hizmetlerin çalışmasına ya da işlevine aşırı derecede yükleme yapan veya engelleyen herhangi bir program veya kod başlatma ya da kullanma;</p>
<p>(vi) Hizmetlere, ilgili sistemlere veya ağlara yetkisiz erişim sağlama veya bozma girişimi.</p>
<p><strong>7. EK KULLANIM KOŞULLARI</strong></p>
<p><strong>7.1 Güvenlik Kontrolü</strong></p>
<p>Taşıtın her bir kullanımından önce, Kullanıcı işbu maddede sayılan temel güvenlik kontrollerini gerçekleştirmelidir: (i) lastiklerin sağlamlığı; (ii) tüm fren ve ışıkların güvenli çalışması; (iii) taşıt kadrosunun kondisyon yeterliliği; (iv) yeterli şarj gücü; ve (v) herhangi bir hasar işareti, olağandışı ve haddinden fazla aşınma, veya diğer açıkça görülebilecek mekanik problem/bakım gereksinimi. Kullanıcı, göze çarpan herhangi bir durum bulunması halinde Taşıtı kullanmayacağını ve derhal Ng- Scooter müşteri hizmetlerini bilgilendireceğini kabul eder.</p>
<p><strong>7.2 Kayıp ya da Çalıntı Araç</strong></p>
<p>Bir taşıt (a) GPS ünitesi devre dışı bırakılırsa, (b) yolculuğun bitmesinin ardından 10 dakikadan fazla izinsiz bir özel mülke, kilitli bir alana veya herhangi umuma kapalı bir alana kilitleyerek dahi olsa park edilirse, (c) herhangi bir yolculuk içinde bulunmadığı halde yetkilendirilmemiş bir üçüncü taraf ya da herhangi başka bir Kullanıcı tarafından hareket ettirilirse veya (e) Ng- Scooter’nın Taşıtı çalıntı olarak değerlendirebileceği durumlar meydana gelirse, Taşıt kayıp ya da çalıntı olarak kabul edilir. Makul gerekçeler ileri sürülmedikçe Kullanıcı ve Ng- Scooter, kayıp veya çalınmış Taşıtların sorumluluğunun o Taşıt ile yolculuk tamamlamış son Kullanıcıya ait olduğunu kabul eder. Eğer Ng- Scooter bir Taşıtın çalınmış ya da kayıp olduğunu varsayarsa, Ng- Scooter iade ve diğer uygun ceza bedeli ve/veya tazminatların alınması ve ilgili mercilere bildirim de dahil ancak bunlarla sınırlı olmaksızın, (Taşıtın son kullanıcısının bilgisi dahilinde veya aksi belirtilmediği takdirde) her türlü aksiyonu alabilir. Kullanıcı Taşıtın kaybolduğunu ya da çalındığını Ng- Scooter’a mümkün olan en hızlı şekilde bildireceğini kabul eder. Taraflar, Ng- Scooter nın veri tabanındaki bilgilerin, muhtemel bir uyuşmazlıkta bağlayıcı ve delil teşkil edeceğini ve/veya Hukuk Muhakemeleri Usul Kavaidi ve Şahadet Yasası hükümleri gereği kullanılabileceğini bila kaydu şart kabul eyler.</p>
<p><strong>7.3 Sürüş Güvenliği</strong></p>
<p>İlgili mevzuat uyarınca, Taşıtın hususiyetini göz önünde bulundurarak, koruma başlığı (kask), gözü dış tesirlere karşı koruyacak veya görüşe engel olmayacak koruma gözlüğü, gece sürüşleri içim reflektif işaretli giyecekler dahil ancak bunlarla sınırlı olmamak üzere güvenli bir sürüş için gerekli ekipmanları kullanmak ilgili mevzuat çerçevesinde tamamen Kullanıcının sorumluluğundadır. Ng- Scooter tüm Kullanıcıların vücut ölçülerine uygun, tam oturan ve üreticinin önerilerine göre bağlanmış; bir koruma başlığı kullanmalarını tavsiye eder. Kullanıcı, herhangi bir kaza sırasında kask başta olmak üzere yukarıda sayılan koruyucu ekipmanları giysin yahut giymesin, Taşıtta bulunduğu Ng- Scooter tarafından tespit edilen teknik kusurdan kaynaklanan durumlar hariç olmak üzere Hizmetleri kullanırken meydana gelen bir yaralanmada Ng- Scooterin sorumlu olmadığını kabul eder. Kullanıcı, koruma başlığı ya da koruyucu ekipman giymemenin tüm riskini üstlenir. Kullanıcı bu Sözleşmede açıkça belirtilmeyen ek güvenlik önlemlerine ya da uyarılarına ihtiyaç duyabilir.</p>
<p><strong>7.4 Taşıt Rotası</strong></p>
<p>Kullanıcı, Ng- Scooter’nın Taşıtı kullanmak için bir rota ya da alan sunmadığını kabul eder ve Ng- Scooter hiçbir zaman yolculuğun yapıldığı bölgenin güvenliğini garanti etmez. Yollar, kaldırımlar, araç şeritleri ve araç rotaları hava, trafik veya diğer riskler nedeniyle yolculuk için tehlikeli olabilir.</p>
<p><strong>7.5 Hizmet ile İlgili Sınırlamalar</strong></p>
<p>Kullanıcı, Ng- Scooter’nın herhangi bir taşıyıcı olmadığını kabul eder. Toplu taşıma araçları, taksiler ve yürüyüş yolları dâhil olmak üzere, alternatif özel ve kamu ulaşım seçenekleri halka ve Kullanıcının kendisine sunulmuştur. Ng- Scooter, Taşıtları yalnızca bir alternatif olarak sunar ve bu hizmetin, yalnızca Taşıtı kendi başına kullanabilecek ve bu Sözleşmenin tüm şartlarını ve koşullarını kabul etmiş kişiler tarafından kullanılması amaçlanmıştır.</p>
<p><strong>7.6 Hizmetin Kullanıma İlişkin Sınırlamalar</strong></p>
<p>Ng- Scooter, Hizmetlerin yılın 365 günü uygun olması için gereken tüm çabayı gösterir ancak; mücbir sebepler, öngörülemeyen olaylar ya da diğer durumların engel olması halinde Ng- Scooter bu hizmetlerin her zaman uygun olmasını garanti etmez. Hizmetlere ulaşmak aynı zamanda Taşıtların uygun olmasına da bağlıdır. Ng- Scooter Hizmetlerin ve Taşıtların her an uygun olmasının garantisini vermez. Ng- Scooter Taşıtı herhangi bir zamanda geri çağırabileceğini kabul eder.</p>
<p>Ng- Scooter Kullanıcının kullanımına sunduğu Taşıtlar için belirli bölgeler haritalamıştır. İşbu bölgeler ve bölgelerin özellikleri ile bu özelliklere ilişkin uyarılar/uyarı yöntemleri yukarıda açıklanmıştır. Kullanıcının bu uyarıları dikkate almaması halinde Taşıt üzerindeki güvenlik önlemleri devreye girer (Örneğin; motor durma vs.) ve Taşıt çalıntı statüsüne geçiş yapar. Bu durumda “Kayıp/Çalıntıya İlişkin Yaptırımlar” Kullanıcıya Ng- Scooter tarafından uygulanır.</p>
<p><strong>8. Gizlilik ve Kişisel Verilerin Korunması</strong></p>
<p>Ng- Scooter Kullanıcıların gizli bilgilerini, kendi gizliliğini korumak ve muhafaza etmek için aldığı önlemleri alarak (Mümkün/Makul seviye) koruyacağını ve bilgileri bilmeye mutlaka ihtiyacı olan yetkili kurum ve çalışanları (kendi çalışanları da dâhil olmak üzere) ile sınırlı tutacağını kabul eder.</p>
<p>Ng- Scooter, Kullanıcıların kişisel verilerini 89/2007 sayılı Kişisel Verilerin Korunması Kanunu (“KVKK”) uyarınca işlemekte olup kişisel verilerin işlenmesine ilişkin bilgiler, Gizlilik Sözleşmesinde Kullanıcılara sunulmaktadır.</p>
<p><strong>9. Feragat ve Sorumluluğun Sınırlandırılması</strong></p>
<p><strong>HİZMETLERİ KULLANIMINIZDAN DOĞACAK TÜM RİSKİN, YÜRÜRLÜKTEKİ YASALARIN İZİN VERDİĞİ AZAMİ ÖLÇÜDE SİZE AİT OLACAĞINI KABUL ETMEKTESİNİZ.</strong></p>
<p>Ng- Scooter meydana gelebilecek hasarlara karşı uyarmış olsa bile hizmetlerin kullanımıyla bağlantılı veya herhangi bir şekilde bunun sonucu olan kar kaybı, veri kaybı, kişisel yaralanma ve mal hasarı dâhil hiçbir dolaylı, tesadüfi, hususi, emsal niteliğinde, ceza gerektiren ve sonucu olan hasarlardan yükümlü değildir. Ng- Scooter bu tür hasarların olma olasılığına karşı uyarmış olsa bile aşağıdakilerden kaynaklanan herhangi bir hasardan, yükümlülükten veya kayıptan sorumlu tutulamaz: (i) hizmetleri kullanımınız, hizmetlerle alâkanız ya da hizmetlere erişiminizin veya kullanımınızın aksaması; (ii) Ng- Scooter’nın makul kontrolünün dışındaki sebeplerden kaynaklanan performans gecikmelerinden ya da başarısızlıklarından Ng- Scooter sorumlu değildir.</p>
<p>Kullanıcı, herhangi bir Hizmeti, Taşıtı ve ilgili ekipmanları kullanmanın; yaralanma, Kullanıcının ölümü, mala zarar verme gibi görünür-görünmez riskler, tehlikeler taşıdığının ve bu risklerin her zaman tahmin edilemeyeceğinin; öngörülemeyeceğinin farkındadır.</p>
<p>Kullanıcı, Taşıtın güvenli bir şekilde hareket etmesinden sürekli olarak şahsen ve tamamen tek başına sorumludur. Kullanıcı, Taşıt yakın zamanda bakım görmüş olsa bile, bozulabileceğini ve bu bozuklukların kazaya sebebiyet verebileceğini kabul eder. Kullanıcı, tüm ilgili risk ve tehlikeleri tam bir sorumlulukla üstlenir.</p>
<p><strong>10. Uyuşmazlıkların Çözümü</strong></p>
<p>İşbu Sözleşme tahtında doğacak tüm uyuşmazlıkların çözümünde KKTC Yasaları ve/veya 9/1976 sayılı yasa madde 38’deki mevzuat uygulanacak olup, ilgili KKTC kaza mahkemeleri tam yetkilidir.</p>
<p><strong>11. Delil Sözleşmesi</strong></p>
<p>Taraflar, işbu Sözleşmeden doğabilecek her tür ihtilaflarda Ng- Scooter’nın ticari defter ve kayıtlarının, bilgisayar kayıtlarının, veri tabanında ve sunucularında tuttuğu elektronik ve sistem kayıtlarının, ticari iletilerin, anlık mesajlaşma uygulamaları yazışmalarının, e-postaların, sosyal medya yazışmalarının, bağlayıcı, muteber, kesin ve münhasır delil teşkil edeceğini kabul, beyan ve taahhüt eder.</p>
<p><strong>12. Feragat ve Bölünebilirlik</strong></p>
<p>Taraflardan birinin Sözleşmede kendisine verilen herhangi bir hakkı kullanmaması ya da icra etmemesi, söz konusu haktan feragat ettiği anlamına gelmeyecek veya söz konusu hakkın daha sonra kullanılmasını ya da icra edilmesini engellemeyecektir. İşbu Sözleşme’nin herhangi bir hükmünün veya sözleşmede yer alan herhangi bir ifadenin geçersizliği, yasaya aykırılığı ve uygulanamaması, Sözleşme’nin geri kalan hükümlerinin yürürlüğünü ve geçerliliğini etkilemeyecektir.</p>
<p><strong>13. Sözleşmenin Yorumlanması</strong></p>
<p>Bu Sözleşmedeki madde başlıkları, Sözleşme’nin yorumunu etkilemez. “Veya” kelimesi kendi anlamından farklı bir anlam ifade etmez. “Dahil” kelimesi “dahil ancak bunlarla sınırlı olmaksızın” anlamındadır. Bağlam aksini gerektirmedikçe, tekil sayıdaki veya çoğul sayıdaki kelimelerin her biri tekil sayıyı veya çoğul sayıyı ifade eder. Tüm zamirler eril, dişil ve cinsiyetsiz zamir biçimlerini içerir.</p>
<p><strong>14. Sözleşmenin Gönüllü Olarak Akdedilmesi</strong></p>
<p>Bu Sözleşme, gönüllülük esasına dayanmaktadır ve Ng- Scooter adına herhangi bir zorlama ya da usule aykırı etkileme içermemektedir. Kullanıcı (a) bu Sözleşmeyi okuduğunu; (b) Sözleşme’nin koşullarını ve yaptırımlarını anladığını ve (c) hukuki ve bağlayıcı etkilerinin tamamen farkında olduğunu gayrikabili rücu kabul, beyan ve taahhüt eder.</p>
<p><strong>15. Fesih</strong></p>
<p>Taraflar işbu Sözleşmeyi diledikleri zaman sona erdirebileceklerdir. Kullanıcının Sözleşmeyi feshetmek için uygulamayı silmesi ve bu hususun Ng- Scooter’nın kayıtlarına geçmesini istediği takdirde de mail göndermesi yeterlidir. Kullanıcının işbu Sözleşmeyi feshetmesi halinde, Ng- Scooter tarafından sunulan hizmetlerin kullanımını derhal durdurması gerekmektedir.</p>
<p><strong>16. Bildirimler</strong></p>
<p>Ng- Scooter, Hizmetler üzerinden genel bir bildirim olarak, Kullanıcının e-posta adresine e-posta göndererek, mobil uygulama üzerinden veya Kullanıcının Hesabında belirtilen elektronik adresine yazılı ve/veya telefon numarasına yazılı ve/veya sözlü olarak göndererek bildirimde bulunabilir.</p>
<p><strong>17. Kullanıcı Kabul Beyanı</strong></p>
<p>İşbu Sözleşmedeki hüküm ve koşulları okuduğumu ve açıkça kabul ettiğimi onaylıyorum; Feragat ve Sorumluluğun Sınırlandırılması kapsamında yasal haklarımın ve başvuru yollarımın sınırladığını kabul ediyorum. Bu Sözleşmeye onay verdiğimi kabul ediyorum, tüm yükümlülüklerimin yasaların izin verdiği ölçüde tamamen ve koşulsuz feragatinin farkındayım. Taşıtın kullanımına aşina olduğumu ve Taşıtı sürmeye makul derecede yetkin ve fiziksel olarak uygun olduğumu beyan ve taahhüt ederim.</p>
<p>Ng- Scooter kiralamak için 18 yaşını, doldurmuş veya daha büyük olduğumu, kuralların gerektirdiği güvenlik tedbirlerini alacağımı, başka bir yolcu ile Taşıta binmeyeceğimi, tüm trafik kurallarına uyacağımı, Taşıtı tüm riskleri kabul ederek kullanacağımı onaylıyorum. İşbu Sözleşmeyi onaylamak suretiyle Hizmetlere erişim ve kullanımım ile Bu Sözleşmede belirtilen şartları ve koşulları okuduğumu, anladığımı ve kabul ettiğimi gayrikabili rücu kabul, beyan ve taahhüt etmiş oluyorum.</p>
<p><strong>18. CEZALAR</strong></p>
<p>Kullanıcı, Mesafeli Araç Kiralama Sözleşmesinde açıklandığı üzere; 1974 Motorlu Araçlar ve Yol trafik Tüzüğünün ilgili maddelerine aykırı davranması üzerine Ng- Scooter tebliğ edilen cezaların doğurduğu zarardan sorumludur. Cezayı tebliğ alan Ng- Scooter, cezaya konu Taşıtın ihlale konu eylemin tarih ve saatini tespit ederek, ihlalden sorumlu olan Kullanıcıyı tespit etmesini müteakiben ceza bedelini rücu edecektir. Kullanıcının işbu Sözleşmede düzenlenmiş ve/veya mobil uygulama üzerinden iletilmiş kural ve yasaya aykırı davranması halinde, Ng- Scooter, Kullanıcıdan aşağıdaki tutarları ceza bedeli olarak tahsil edecektir. Ng- Scooter’nın ceza bedelini aşan zararlarına ilişkin talep hakları saklıdır.</p>
<ul>
<li><p>Taşıtta Kullanıcı kaynaklı olarak meydana gelecek zararlar; Ng- Scooter için 15.000 TL’ ye kadar tamir bedeli</p></li>
<li><p>Çalınma için 15.000 TL</p></li>
<li><p>Park kurallarına aykırı park etme (Kısa direk, yangın musluğu, duba, refüj, kepenk, çöp konteyneri ve engelli yolları üzerine yapılan parklar, Taşıtın kendine kilitlenmesi vb.); Scooter için 50 TL,</p></li>
<li><p>Taşıtın kamuya açık olmayan yere veya özel mülke park edilmesi; 250 TL</p></li>
<li><p>Sürüş sonu fotoğrafının arka arkaya üç kere kurallara aykırı olarak çekilmesi; 40 TL</p></li>
<li><p>Taşıtın belirlenen alan dışına park edilmesi ve/veya belirlenen alan dışında kullanımı; 100 TL</p></li>
<li><p>Taşıtın hesap sahibi dışında biri tarafından kullanılması ya da kullanıcı hesabıyla ilgili yanlış bilgi verilmesi; 300 TL’ ye kadar,</p></li>
<li><p>Taşıt ile toplu taşıma araçlarına binilmesi; 500 TL</p></li>
<li><p>Azami kiralama sürelerinin aşılması; 500 TL’ ye kadar</p></li>
<li><p>Uygulamanın ve/veya kullanıcı sözleşmesinde düzenlenen herhangi bir hak ve yükümlülüğün herhangi bir surette kötü niyet ile kullanıldığının Ng- Scooter tarafından tespiti; 100 TL</p></li>
<li><p>Aracın zayi olması halinde (örneğin denize düşme halinde); Scooter için 15.000 TL</p></li>
</ul>
<p>İşbu maddede düzenlenen ceza bedellerinin tahsil edilmesi, Ng- Scooterin ek operasyon maliyetlerini ve cezayı aşan zararını talep etme hakkını engellemeyecek olup Ng- Scooter Kullanıcının Sözleşmeyi ve/veya yasaları ihlalinden kaynaklanabilecek tüm hukuki ve cezai hak ve alacak taleplerini saklı tutmaktadır.</p>
<p>Kullanıcı, eğer hatalı bir tespit yapıldığını düşünüyorsa açıklayıcı bir metinle e-posta göndermelidir.</p>
<p><strong>Koşullarda, Mobil Uygulamada ve Hizmette Yapılan Değişiklikler</strong></p>
<p>Ng- Scooter, dilediği zamanda önceden bildirmek kaydı ile Koşulları değiştirme hakkını saklı tutmaktadır. Hizmetlerde veya Koşullarda yapılan tüm değişiklikler, ilgili değişikliklerin Mobil Uygulamada yayınlanmasını müteakip yürürlüğe girecektir. Ayrıca Ng- Scooter Mobil Uygulama aracılığıyla sunulan Hizmetlerde, Mobil Uygulamanın işlevlerinde ve/veya ara yüzünde herhangi bir zamanda, bildirimde bulunmaksızın değişiklik veya tadilat yapabilir. Tadilattan önce bildirim yapılacaktır. Kullanıcılar, değiştirilen Koşulların yayınlanmasından sonra Ng- Scooter Mobil Uygulaması vasıtasıyla sunulan Hizmetleri kullanmaları halinde bu değiştirilmiş Koşulları kabul etmiş sayılacaktır.</p>
<p><strong>Ortak Mobil Uygulamalar</strong></p>
<p>Ng- Scooter Mobil Uygulamasında veya Hizmetin sağlanması için gerekli diğer entegre Mobil Uygulamada görüntülenen tüm bilgileri çoğaltma ve Hizmetler’in ifası kapsamında kullanma hakkını saklı tutmaktadır.</p>
<p><strong>Hukuk ve Yargı Çevresi</strong></p>
<p>İşbu Koşullar, Kuzey Kıbrıs Türk Cumhuriyeti hukukuna tabidir ve Koşullarla ilişkili olabilecek veya Koşullardan doğabilecek tüm ihtilaflar KKTC’de ilgili kaza mahkemeleri tarafından çözümlenecektir.</p>
<p><strong>Adres:</strong> Ali Vehbi Sokak Olga 5 Apt Blok D daire No:1 Girne.</p>
<p><strong>Eposta</strong>: <a href="mailto:info@ngscoot.com">info@ngscoot.com</a></p>
</body>
</html>
